# Automate Mails Sender GUI App
โปรแกรมนี้ใช้ในการส่งอีเมลแบบอัตโนมัติ โดยที่อีเมลแต่ละฉบับที่ส่งสามารถใส่ค่าตัวแปรต่าง ๆ ตามผู้รับแต่ละคนได้ และยังสามารถใส่ไฟล์แนบทั้งแบบในข้อความ (เฉพาะรูปภาพ) และแบบไฟล์แนบทั่วไป โดยมีหน้าต่างการใช้งานเป็นกราฟฟิกทำให้สามารถใช้งานได้ง่ายมากยิ่งขึ้น

## การติดตั้ง และการใช้งาน
โปรแกรมนี้เป็นโปรแกรมที่เขียนด้วยภาษา Python โดยพัฒนาด้วย Python เวอร์ชั่น 3.9.7 ด้วย PyQt5 และ library ของ Google โดยสามารถติดตั้งได้ตามขั้นตอนนี้
1. ติดตั้ง Python เวอร์ชั่น 3.9.7 ได้ที่[ลิ้งก์นี้](https://www.python.org/downloads/release/python-397/)
2. ติดตั้ง Github CLI ได้ที่[ลิ้งก์นี้](https://github.com/cli/cli/releases)
3. เปิด cmd หรือ terminal ขึ้นมา
4. Clone ไฟล์จาก Github โดยใช้คำสั่ง `gh repo clone https://github.com/TEDxKasetsartU-2023/automate_mails_sender`
5. ใช้คำสั่ง `python -V` เพื่อตรวจสอบเวอร์ชั่นของ Python (ควรจะเป็น 3.9.7)
6. ใช้คำสั่ง `python -m pip install -r requirement.txt`
7. ดาวน์โหลด `credentials.json` มา (ติดต่อทีมงานที่เกี่ยวข้องเพื่อทราบวิธีดาวน์โหลด)
8. ใช้คำสั่ง `python main.py` เพื่อเปิดการใช้งาน

สำหรับการใช้งานโปรแกรมจะมีขั้นตอนดังนี้
1. เขียนไฟล์ template สำหรับการส่ง E-Mail โดยเขียนเป็น HTML (เท่านั้น) โดยที่หากต้องการใส่ค่าตัวแปรที่แตกต่างกันไปตามแต่ละคนใช้ใส่ชื่อตัวแปรระหว่าง `{{` และ `}}` Ex. ...{{name}}... เป็นการสร้างตัวแปร name เพื่อใช้ในการใส่ค่าที่แตกต่างกันตามแต่คนรับคนต่าง ๆ (สำหรับการศึกษา HTML เพิ่มเติมสามารถดูได้ที่[ลิ้งก์นี้](https://www.w3schools.com/html/default.asp))
2. เขียนไฟล์ CSV ที่เก็บ Mail ของผู้รับต่าง ๆ (เขียนเป็น n แถว 1 คอลัมน์)
3. เขียนไฟล์ CSV ที่เก็บไฟล์แนบโดยเก็บเป็นชื่อ/ที่อยู่ไฟล์ และอีกคอลัมน์เป็น mode ในการแนบ (มี inline และ attach โดย inline จะเป็นสำหรับรูปภาพที่แนบติดไปในเมล ส่วน attach จะเป็นการแนบไฟล์ปกติ)
4. เมื่อเปิดโปรแกรมจะมีหน้าต่างเปิดขึ้น ให้เลือกไฟล์ `credentials.json` ในข้อ 7. หัวข้อการติดตั้ง และการใข้งาน
5. กด `Import HTML Template` เลือกเปิดไฟล์ HTML ในข้อ 1.
6. กด `Import Mails CSV` เลือกเปิดไฟล์ CSV ในข้อ 2.
7. กด `Import Attachments CSV` เลือกเปิดไฟล์ CSV ในข้อ 3.
8. กด `Parse HTML` เพื่ออ่านค่าตัวแปรจากไฟล์ template
9. ไปที่ `Mails and Parameters List` เพื่อใส่ค่าตัวแปรต่าง ๆ (สามารถแก้ได้ด้วยการคลิ๊ก 2 ครั้ง)
10. ตรวจสอบความถูกต้องของไฟล์แนบที่ `Attachments List` (สามารถแก้ได้ด้วยการคลิ๊ก 2 ครั้ง)
11. กด `Send E-Mail` เพื่อส่งอีเมล
12. กดเลือก `Test` เพื่อลองอ่านค่า (จะไม่ได้ส่งอีเมลไป แต่จะบอกจำนวนคนรับสุดท้ายที่โปแกรมอ่านได้)
13. กด `Change/Set Google Account` เพื่อเปลี่ยน Google Account ที่ใช้ในการส่งเมล

หลังจากกดส่งอีเมลไปแล้วสามารถตรวจสอบการส่งได้จากข้อความด้านล่างซ้าย และหลอดความก้าวหน้าบริเวณด้านล่างของหน้าต่างโปรแกรม
